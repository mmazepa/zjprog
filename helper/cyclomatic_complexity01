*Złożoność cyklomatyczna* – metryka oprogramowania opracowana przez
Thomasa J. McCabe'a w 1976, używana do pomiaru stopnia skomplikowania
programu. Podstawą do wyliczeń jest liczba dróg w schemacie blokowym
danego programu, co oznacza wprost liczbę punktów decyzyjnych w tym
programie. Ponadto są uwzględniane tzw. skojarzenia odśrodkowe
(ang. efferent couplings) oraz dośrodkowe (ang. afferent couplings).
W rezultacie wyznaczana jest niestabilność.
